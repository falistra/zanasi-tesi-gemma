Statistiche descrittive
=======================

Tutti i dati raccolti, le risposte date dagli intervistati alle domande, sono di tipo categoriale.
Per esempio *"Sesso": {1:Maschio , 2:Femmina}*, o *"Titolo di studio": {1:Elementare, 2:Medie inferiori...}*.
Per questo tipo di dati non è possibile definire una metrica, una distanza tra valori e quindi non è possibile calcolare statistiche come media, varianza, massimi o minimi.
La statistica fondamentale che è possibile calcolare è la distribuzione di frequenza: la frequenza relativa di ogni risposta data sul numero di risposte valide, per esempio *percentuale di maschi sul totale*.

Per tutte le variabili vengono mostrate nel seguito la distribuzione di frequenza, in valore assoluto e in percentuale,
e un grafico a torta che, in molti casi non considera le mancate risposte.

Una distinzione importante, non statistica ma metodologica, è quella tra variabili (domande) *anagrafiche*
e variabili *comportamentali*:

-  variabile anagrafica: una connotazione naturale, oggettiva, dell'intervistato; come il sesso o l'età
-  variabile comportamentale: una preferenza, giudizio o opinione espressa dall'intervistato. 

Questa distinzione, fra variabili anagrafiche e comportamentali verrà utilizzata in seguito per
formulare interessanti ipotesi statistiche. Per esempio: *vi e' differenza nel grado di soddisfazione
nella visita fra maschi e femmine?*



.. toctree::

   descrittive/anagrafiche
   descrittive/comportamentali